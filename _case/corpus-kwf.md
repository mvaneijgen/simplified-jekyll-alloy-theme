---
layout: project
opdrachtgever: CORPUS Reis door de Mens
title: Selfie van je toekomst
date: 2015-05-30 16:22:48
categories: tentoonstelling, installatie, 3d animatie
excerpt: Het KWF fotohokje maak een 'Selfie van je toekomst'
featured: false
url: //corpusexperience.nl
image:
published: true
---
CORPUS 'Reis door de Mens' biedt een podium voor o.a. goede doelen die zich inzetten voor de gezondheid en het welzijn van de mens. Zo is het Nederlands kankerfonds KWF een partner van Corpus en ontwikkelde wij in samenwerking met beide partijen het concept ‘Selfie van je toekomst’. In deze attractie ga je als bezoeker op de foto en je neemt plaats in het fotohokje achter een van de vier touchscreens. En wat je aanvankelijk als bezoeker niet weet is dat je selfie een gruwelijke bewerking zal ondergaan.

Het KWF heeft als speerpunt in hun programma om de gevaren van roken onder de aandacht te blijven brengen, met name onder jongeren. Bij Corpus komen veel brugklassers, de perfecte doelgroep die met de neus op de feiten gedrukt moet worden als het gaat om de risico’s van roken. Wanneer je plaats neemt achter de touchscreen doorloop je een aantal stappen voordat je je selfie kan maken. Zodra de selfie is gemaakt start direct een animatievideo van 60 seconden waarbinnen de gemaakte foto bewerkt wordt. In de animatie zie je een model van het menselijk lichaam en wat het effect is van roken op je gebit, bloedvaten, hart en longen en dat jongens wel een impotent kunnen raken van roken. Wanneer de animatie is afgelopen zie je je selfie terug en zwaar lelijk verouderen. Roken maakt je sneller oud luidt de boodschap.

Wij ontwikkelde het concept samen met de opdrachtgevers Corpus en KWF en David leidde de productie van de hele exhibit alsmede de animatievideo die door Daniel is gerealiseerd. De standbouw met de apparatuur is uitgevoerd door DIZ informatiezuilen en de verouderingssoftware is op maat ontwikkeld onder licentie en in beheer van het Canadese bedrijf Aprilage.
